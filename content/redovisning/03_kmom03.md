---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

###Hur känns det att vara styrd till ett vertikalt grid, hämmande eller stödjande?
Det börjar kännas lite bättre nu, men i början tyckte jag det kändes jättekonstigt, svårt och tidskrävande. Det kändes så omständigt, och det gör det i och för sig fortfarande, men jag tror ändå att jag börjar vänja mig lite grann. Men ska jag välja så väljer jag att jobba utan vertikalt grid.

###Hur känns det att jobba med ett typografiskt horisontellt/baseline grid, ser du någon poäng med det?
Ja, på ett sätt förstår jag att det finns fördelar med att jobba med både vertikalt och horisontellt grid, det blir liksom som stödlinjer så man kan se exakt hur allt ligger. Men som sagt så tycker jag ändå att allt runtom, inställning, beräkningar, mer kod och så vidare inte gör att det är värt det. Det tar väldigt lång tid för mig att jobba på det här sättet. I och för sig så beror det väl på att det hela är nytt för mig, så längre fram kanske jag resonerar annorlunda.

###Berätta om hur du valde typsnitt till din webbplats.
Jag valde samma font family till mina rubriker och till min text i content. Jag tyckte det var snyggast och jag valde typsnittet Cambria för att jag tyckte det passade bra till min sida och jag gillade det.

###Har du jobbat med liknande gridbaserade layouttekniker sedan tidigare?
Nej, jag har aldrig jobbat med gridbaserade layouttekniker. Jag har endast hållt på lite grann med flex box, annars har jag inte jobbat med någon layoutteknik alls.

###Hur känns det att jobba med LESS och moduler? Lyckas du återanvända moduler mellan teman för kmom02 och kmom03?
Jag tycker att det går bra, men fortfarande lite ovant eftersom jag aldrig stött på det tidigare. Jag har återanvänt alla moduler mellan mina två kursmoment.

###Hur gick det med din responsivitet för webbplatsen?
Det tycker jag gick bra! Det var nog det som gick bäst för mig av detta kursmoment, men tyvärr så har jag sån extrem tidsbrist och är väldigt stressad så jag hinner inte med att göra någonting extra eller få det exakt som jag egentligen vill.. Men så är det just nu, allt annat tar sån himla lång tid för mig eftersom allt är så nytt och svårt.

###Vilken är din TIL för detta kmom?
Alltså vad är inte min TIL för denna kmom vore nästan lättare, det enda jag har känt att jag haft lite koll på sedan tidigare är ju att göra sidan responsiv. Allt annat har verkligen varit nytt och jag har lärt mig extremt mycket under detta kursmoment.
