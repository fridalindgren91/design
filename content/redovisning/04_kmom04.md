---
---
Redovisning kmom04
=========================

###Kommentera kort om skrivuppgiften, någon som är värt att nämna från arbetet med den?
Jag tyckte det var lite intressant att läsa lite om teori bakom färgscheman då jag aldrig tänkt på det förut. Det är ju jättebra att med hjälp av program få fram olika färger som passar tillsammans, det är både tidssparande och mer effektivt än att sitta själv och prova sig fram. Jag tyckte också det var intressant att fundera lite på vad olika färger ger för känsla till användaren, det kan vara smart att ha en plan bakom olika färgscheman.

###Berätta kort om din tanke bakom respektive teman, hur tolkade du “minimalistisk”, “colorful” och “dark”.
Jag tolkade <i><a href="http://www.student.bth.se/~frlg18/dbwebb-kurser/design/me/redovisa/htdocs/redovisning/kmom04/?style=kmom04_minimalistic">temat minimalistisk</a></i> som ett enkelt och lugnt tema, och jag designade det därefter. Jag har endast svarta och vita färger med något enstaka inslag av grått. Väldigt enkla typsnitt använder jag mig av också. Det blev det temat som jag tyckte var mest behagligt så därför fick det bli mitt default tema.
<i><a href="http://www.student.bth.se/~frlg18/dbwebb-kurser/design/me/redovisa/htdocs/redovisning/kmom04/?style=kmom04_colorful">Temat colorful</a></i> tolkade jag som ett färgglatt och allmänt glatt tema, det fick färgerna rosa, vitt, svart och turkost. Jag använde mig av ett lite annorlunda och lite lekfullt typsnitt på menyn och headers eftersom det var så jag ville designa det.
<i><a href="http://www.student.bth.se/~frlg18/dbwebb-kurser/design/me/redovisa/htdocs/redovisning/kmom04/?style=kmom04_dark">Temat dark</a></i> tolkade jag som lite mörkt tema, det fick färgerna svart, mörkgrå, grå och lite vitt. Jag valde att ha ett lite spikigt och annorlunda typsnitt på menyn och headers, tvärtemot lugnt och enkelt typsnitt enligt min uppfattning. Vilket var mitt mål och min egen tolkning av temat dark.

###Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?
Till minimalistisk ville jag ha nästan allt i vitt och enkelt med svart typsnitt. Dock valde jag att ha footern i svart med vit text för att jag tycker det är snyggast när footern är annan färg.
Till colorful ville jag blanda och ha ungefär lika mycket olika färg överallt. Headern och footern fick färgen turkos, med rosa text. Bakgrundsfärgen på html blev rosa och sen blev content bakgrunden vit. Jag tycker ändå att fördelningen av färgerna blev ganska lika, lite mer vitt eftersom content blev vit men jag gillade det så.
Till dark ville jag att majoriteten av sidan skulle vara mörka färger såklart, headern och footern blev svart såklart och content blev mörkgrå då jag tyckte att det blev snyggare än om den skulle vara helt svart. Sen lade jag till en lite ljusare grå som bakgrundsfärg på html taggen bara för att få in lite ljus i sidan. Jag tyckte det blev snyggt.

###Valde du att jobba med accentfärg och isåfall hur?
Nej det blev inte någon accentfärg på min sida. Eller isånafall på minimalistiskt tema, där jag har allt i vitt med bara litet inslag av svart i footern.

###Hur tänkte du kring valet av typografi?
Jag tänkte noga kring mitt val av typsnitt. Jag ville att det skulle spegla min bild av mina olika teman. På colorful ville jag ha ett lekfullt tema på mitt typsnitt och jag tycker att jag hittade det. Till dark ville jag ha ett annorlunda, lite extremt typsnitt. Jag hittade ett efter ett tag som jag tyckte passade perfekt. Lite spikigt och annorlunda, lite mörkt. Till minimalistisk ville jag ha ett väldigt enkelt, lugnt typsnitt som speglade den enkla sidan. Jag tycker att jag lyckades med det.

###Berätta om din kodstruktur av teman, jobbade du med bastema och hur löste du anpassningarna till de olika temana?
Jag gjorde ett tema till varje tema. Jag använde inte samma bas till de olika då jag inte riktigt kunde göra någon bra lösning på det. Jag tyckte det blev enkelt att göra ett för varje, men jag förstår att det blev lite duplicering av kod vilket man såklart egentligen vill undvika.

###Vilken är din TIL för detta kmom?
Jag har förstått hur viktigt det är med färgsättning, att färg påverkar våra känslor ganska mycket. Även typsnitt påverkar oss. Det är viktigt att ha en tanke bakom hur man vill designa sin webbplats beroende på vad det är för webbplats och vad man vill förmedla till användaren.