---
---
Rapport 09, analys av webbplatsdesign
=========================

Jag ska välja ut 3-5 stycken webbplatser och undersöka vilken design de använder sig av och försöka få en uppfattning om vad för designtrender som är aktuella just nu.

Urval
-----------------------

Jag valde att rikta in mig på försäkringsbolag. Så jag valde helt enkelt de bolag som jag kom på, och det blev följande:

- IF
- Folksam
- Dina försäkringar

Metod
-----------------------

Jag gick in på de olika försäkringsbolagens hemsidor och undersökte vad de använde sig av för design, så som färger, typsnitt, bilder, rörelse och även hur deras mobilversion (sidans responsivitet) ser ut.

Resultat
-----------------------

####If
if.se<br>
Förstasidan på if.se ser jag att de använder sig av flera olika typsnitt med kontraster. Både kursiva, mjuka, runda typsnitt men även raka, spetsiga typsnitt. De använder sig av flera olika färger så som vitt, beige, grön, mörkblå, ljusblå, rosa, brun, svart. De har en bild på förstasidan och en liten meny ovanför bilden, menyn är väldigt enkel med bara tre olika rubriker och ingen bakgrundsfärg eller något som tydligt visar att det är menyn. Nedanför bilden på förstasidan har de istället sex stycken olika snabbval där man direkt kommer till olika typer av försäkringar. Om man bläddrar ner lite mer på sidan så kommer fler olika länkar och i footern finns ytterligare flera olika länkar.<br>
Sidan är snyggt responsiv, det är ingen dramatisk skillnad utan allt blir mindre och till slut blir den lilla menyn en hamburgermeny istället. Annars ser sidan likadan ut i mobilen som i datorn.

<img src="img/if.png" alt="Bild på if's förstasida" style="width: 600px">

####Folksam
folksam.se<br>
Förstasidan på folksam.se använder sig av ett och samma typsnitt, ett ganska stilrent och lättläst typsnitt. De använder sig av färgerna vit, blå och beige med lite inslag av ljusgrönt, rosa och orange/beige. De har en rätt tydlig meny med några val men de har några av deras olika försäkringar under menyn med olika ikoner på där man kan klicka och komma direkt in på det man är intresserad av. Om man bläddrar ner har de ytterligare några länkar till andra sidor och i footern har de massa olika länkar. De har nån bild men de använder sig absolut mest av ikoner på deras hemsida.<br>
Folksam har en snygg responsivitet på deras sida. Allt blir mindre när man drar ihop sidan och i mobilversionen förändras menyn till en hamburgermeny och resterande av sidan ser ungefär precis likadan ut som i datorstorlek.

<img src="img/folksam.png" alt="Bild på folksams förstasida" style="width: 600px">

####Dina försäkringar
dina.se<br>
Förstasidan på dina.se använder de sig av ungefär lika typsnitt överallt, ett ganska enkelt, rakt typsnitt. De använder sig av färgerna vitt och grönt, den gröna färgen är på vissa ställen mörkgrön och på vissa ställen är det en grön färg med lite mer opacity ser det ut som, så den är lite ljusare i färgen. På förstasidan använder de sig av en bild och en liten meny lite mer på höger sida av sidan, inte så tydligt att det är en meny, de har ingen bakgrundsfärg eller något på den utan det är bara några olika länkar. Det första man ser på deras förstasida är att man kan räkna ut hur mycket en försäkring kan kosta. Om man bläddrar ned så finns mer information om vad de erbjuder och så, tillsammans med snabblänkar till det relevanta. De har även en del på förstasidan med "Våra försäkringar" som rubrik och länkar till alla deras olika försäkringar. I footern har de fler länkar till olika delar av deras hemsida. I underkanten på deras sida finns en liten rubrik som säger "Vill du chatta med oss?", som man kan klicka på för att få upp en liten konversation med företaget utan att behöva skicka mejl eller ringa.<br>
Sidan är responsiv och allt blir mindre när sidan blir mindre, i mobilversionen förändrar menyn till en hamburgermeny och längst ned på sidan ligger rubriken "Vill du chatta med oss?", denna åker med när man bläddrar på sidan, den sitter liksom fast i underkanten hela tiden precis som i datorstorleken.

<img src="img/dina.png" alt="Bild på dina försäkringars förstasida" style="width: 600px">

Analys
-----------------------

Slutsatsen som jag drar av de tre olika företagens hemsidor som jag har undersökt är att de generellt gillar att använda starka färger, gärna blanda olika färger. Blått och grönt verkar vara dominerande vilket man kan förstå då det är färger som ger en känsla av lugn och pålitlighet. Ingen av sidorna använde sig av färgen röd.<br>
Det verkar även vara vanligt att inte ha någon stor meny, utan att lägga information lite här och där på sidan och länk till relevant sida relaterat till den information de ger. Alla sidor har en bra responsivitet och det känns ju lite i tiden, det känns väldigt viktigt att ha en sida som fungerar i mobilversion eftersom det är så himla vanligt att man sitter i mobilen som användare idag och inte lika mycket på datorn. Det var bara en av sidorna som hade en "Chatta med oss" bubbla på sidan, det känns det som att det är rätt viktigt och bra att ha på sin sida idag, speciellt på en sida som har försäkringar då det finns massor av frågor kring det och jag tror inte alla tar sig tiden idag att sätta sig i telefonkö för att få tag på föräkringsbolaget för att man undra något, inte heller kanske att man tar sig tiden att skriva ett mejl. Genom att få direkt kontakt i en chatt tror jag att dina försäkringar kan vinna lite på det faktiskt. Snyggt där!

Frida Lindgren

Referenser
-----------------------

https://www.youtube.com/watch?v=x1WVvczqfDo&index=1&list=PLKtP9l5q3ce-oz7aoBkk-oEn4xzGbtqxU<br>
https://www.youtube.com/watch?v=0pMS7FahOt4<br>
https://en.wikipedia.org/wiki/Visual_design_elements_and_principles<br>
https://www.canva.com/learn/design-elements-principles/


Övrigt
-----------------------

Frida Lindgren
