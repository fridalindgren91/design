---
---
Rapport kmom06
=========================

Jag ska välja ut tre stycken webbplatser och undersöka om de använder sig av några designprinciper.

Urval
-----------------------

Jag googlade runt lite för att kika på vilka webbplatser jag ville analysera. Jag kollade på olika topplistor och så vidare för att hitta några coola sidor. 
Jag valde följande webbplatser:
Vocean, jag tycker de har en lite annorlunda och intressant webbplats så därför tycker jag att den blir rolig att analysera.
Spotify, jag lyssnar ganska mycket på musik och använder spotify men jag har faktiskt aldrig kollat på deras hemsida så den tänkte jag analysera nu.
Heco, jag tyckte webbplatsen var väldigt intressant, snygg, annorlunda och tyckte det skulle vara spännande att analysera denna. Jag hittade denna webbplatser via denna sida: https://99designs.com/blog/trends/web-design-trends-2018/.

Metod
-----------------------

Det jag har lärt mig via Mikaels föreläsning och från videolistan i följande länk: https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU, tar jag med mig i denna undersökning.

Jag kollade webbplatserna en och en, kände efter vad som fångade min uppmärksamhet först, analyserade vilka färger sidan hade, vilka linjer/kanter som fanns och andra intressanta element samt vilka principer som fanns med. Jag antecknade allt jag såg och vad jag fick för känsla.

Resultat
-----------------------

####Vocean
vocean.com<br>
Vocean är ett företag med en produkt som kan tex öka gemenskapen och höra individuella önskemål och idéer på andra företag. Hemsidan presenterar produkten och företaget.<br>
Jag tycker att designen är intressant, kommer att tänka på citatet "the sky has no limit", när jag först går in på sidan. Deras produkt verkar delvis vilja få fram idéer och jag tycker att sidan ger lite den känslan. Rymden, inget slut, hur stort utrymme som helst.<br>
På förstasidan lägger jag först märke till att de har en bakgrundsbild i rörelse, som att man är i rymden. Även texten på sidan ökar i storlek i takt med att man "rör" sig i rymden vilket ger ytterligare en känsla av att man rör sig in i skärmen på nåt sätt. Sidan får ett djup. Förstasidan är även enhetlig eftersom hela sidan har rymden som bakgrundsbild, men i rörelse. Så här är även designprincipen unity med.<br>
Sedan lade jag märke till att de använder sig av kontraster på typsnittet, loggan är väldigt kurvig och mjuk, medan texten på menyn är motsatsen, väldigt rak. Jag ser även kontraster på linjeformer, de använder sig av mjuka runda linjer på många ställen, men på vissa ställen har de spikraka linjer.<br>
På andra sidor använder de sig av olika bakgrundsbilder med ett lila block över som är genomskinligt så man ser bakgrundsbilden igenom. De anväder lila och vit färg överallt.

<img src="img/vocean.png" alt="Bild på vocean förstasida" style="width: 600px">

spotify.com<br>
På Spotifys webbplats man kan bli medlem och skaffa ett premiumkonto. Med Spotify kan man lyssna på all möjlig musik både på dator och i mobil.<br>
Jag tycker att webbplatsen direkt talar om vad den handlar om, på förstasidan tex är det första man ser en bild av en tjej som dansar. Framförallt färgen grön kännetecknar spotify, på förstasidan har de en stor grön knapp vilket ger en igenkänningskänsla på en gång. Dock tycker jag det är lite konstigt att de har en vit logga på sidan när den alltid annars är grön. De använder sig av rundade knappar samtidigt som de använder sig av raka kanter på bilder, headern och footern. Där har vi lite kontraster inlagt. De använder sig också av lite rörelser när man hovrar över de olika alternativen på prenumerationer som vi ser på förstasidan. Man får känslan av att de lyfts uppåt när man för musen över. Menyn byter även färg till grön när man för musen över menyvalen.<br>
På undersidorna använder de inte sig av samma bild som på förstasidan. Där har de en header med ringar av olika storlekar.

<img src="img/spotify.png" alt="Bild på spotify förstasida" style="width: 600px">

helleheco.com<br>
Webbplatsen heco presenterar företagets tjänster, som är allt möjligt inom design.<br>
Jag tyckte deras sida var väldigt häftig, jag gillade den. Jag tycker att de visar väldigt bra att de kan göra en snygg webbplats, vilket känns rätt viktigt om man jobbar med att designa. Jag tycker deras förstasida ger en lugn, harmonisk känsla. Den är ljus, med en vågliknande animation av linjer, svarta och vita. Det är ett upprepande mönster som rör sig. Bläddrar man ned så finns mycket information, och jag upplever att de använder mycket linjer men i kontraster, vågiga linjer och raka linjer. De går från väldigt ljus bakgrund till väldigt mörk bakgrund, även där kontraster i färg. De har ingen meny utan de har all information på förstasidan, man får bläddra ned rätt långt istället för att navigera sig mellan olika sidor.

<img src="img/heco.png" alt="Bild på heco förstasida" style="width: 600px">

Analys
-----------------------

Efter min undersökning så måste jag säga att jag blev väldigt imponerad av hecos webbsida. Det känns som att de verkligen har tänkt teoretiskt hur de ska använda sig av olika element och principer. Den var även lite udda eftersom den inte hade någon meny utan allt var på förstasidan. Jag gillade att den först var enkel och ljus, men med det vågliknande mönstret.<br>
De andra sidorna var också väldigt snygga tycker jag, och jag tror att alla har en bakomliggande tanke med hur de har designat sina sidor. Vocean ger någon slags känsla av storhet, ett djup. Jag gillade deras bakgrundsbild på förstasidan.<br>
Spotifys sida gav en känsla av glädje, med skarpa färger, blåa och lite grönt, en bild av en dansande, glad tjej på förstasidan.

Frida Lindgren

Referenser
-----------------------

https://www.youtube.com/watch?v=x1WVvczqfDo&index=1&list=PLKtP9l5q3ce-oz7aoBkk-oEn4xzGbtqxU<br>
https://www.youtube.com/watch?v=0pMS7FahOt4<br>
https://en.wikipedia.org/wiki/Visual_design_elements_and_principles<br>
https://www.canva.com/learn/design-elements-principles/


Övrigt
-----------------------

Frida Lindgren
