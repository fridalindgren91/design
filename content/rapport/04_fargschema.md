---
---
Rapport kmom04
=========================

Jag ska välja ut tre stycken webbplatser och analysera dess design, vilka färger de valt att använda samt vilka typsnitt de valt.

Urval
-----------------------

Jag tänkte att jag ville välja tre stycken webbplatser inom samma kategori då jag tyckte att det skulle vara intressant att se om det fanns några likheter mellan webbplatserna eller om det fanns stora skillnader. Jag valde att kolla webbsidor med kläder, för att jag gillar kläder och det var det första som jag tyckte skulle vara intressant att undersöka. Jag valde de tre största slumpmässigt efter vad jag kom att tänka på bara. KappAhl, Gina Tricot, HM. 

Metod
-----------------------

Jag har inte använt mig av något verktyg eller så. Jag kollade först vilka basfärger de använde sig av, vilken färg loggan hade, vilka färger de hade på menyn, rubriker och brödtext. Jag kollade även typsnittet för dessa. Sedan kollade jag om de använde sig av någonting som stack ut, om de hade några accentfärger på hemsidan.

Resultat
-----------------------

<img src="img/kappahl.png" alt="Bild på kappahl förstasida" style="width: 600px">

KappAhl - De använder sig av ett ganska "rent" och enkelt tema. Mest vitt, svart logga, grå text på menyn, svart text på undermenyn. De har just nu en stor "REA" skylt på förstasidan som är röd, vilket borde kunna räknas som en accentfärg då den bryter kraftigt mot deras andra enkla färger (svart, grå, vit). De använder typsnittet Arial på rubriker och brödtext som är ett sans-serif typsnitt. Jag tror att de medvetet valt att ha ett lugnt tema med lite färger kanske för att de vill att användaren ska rikta sin uppmärksamhet mot bilderna med kläder och att inget annat ska dra uppmärksamhet. De har mycket troligt valt att ha en stor rea bild i rött på förstasidan för att den ska uppmärksammas innan någonting annat uppmärksammas. Rött är ju väldigt extrem färg så den går inte att missa.

<img src="img/ginatricot.png" alt="Bild på kappahl förstasida" style="width: 600px">

Gina Tricot - Av min print screen ser deras tema väldigt skrikigt ut, de har väldigt stor rea text på förstasidan med röd färg över hela förstasidan fylld med ljuslila stjärnor. Bläddrar man ned lite på sidan så försvinner allt sånt och de har ett rätt enkelt tema med mest vitt. Högst upp på sidan har de en liten ljuslila div med en liten svart text. De har en svart logga, svart meny med liten text. Texten på menyn, rubriker och brödtext är av typsnittet Cera, som är ett sans-serif typsnitt. Jag tror att Gina Tricot medvetet har valt att ha ett enkelt tema som bas för att inte dra användarens uppmärksamhet till annat än bilderna på kläderna, jag tror även att de medvetet valt att ha en skrikig och extrem förstasida just nu när de har rea för att användaren inte ska missa det. De kanske har tänkt att de ljuslila färgerna i stjärnorna ska ha en harmonisk effekt mitt i allt rött.

<img src="img/hm.png" alt="Bild på kappahl förstasida" style="width: 600px">

HM - De har valt att ha deras logga i röd färg, de har ett enkelt bastema på sidan av mest vitt, men lite svart, tex footern är svart med vit brödtext. De har svart text på meny, rubriker och brödtext. På menyn, rubriker och brödtext har de typsnittet "HM Ampersand" som är ett sans-serif typsnitt. De har en stor bild av en garderob med kläder där allt i bilden har färgen röd, med en vit text "SALE" på. Även HM har ett enkelt tema med lite färger, men en röd logga som kanske får användaren att se den mer än om den var svart. Jag tror att HM, precis som ovanstående webbplatser medvetet valt att ha ett lugnt tema utan massa färger för att användaren inte ska rikta uppmärksamheten till massa annat än bilderna på hemsidan.

Analys
-----------------------

Jag tror att samtliga webbplatser väljer att ha ett enkelt tema utan massa färger för att användaren bara ska se bilderna de har på sidan. De har även ganska små texter, både på meny och övrig text. Kanske av samma anledning. Två av mina valda webbplatser hade svarta loggor, men HM hade röd. Jag vet inte om det är bra att ha en röd logga egentligen, jag har fått lära mig att vi uppfattar färgen röd som någonting negativt, men det kanske inte är så. Det kanske är så att den drar uppmärksamhet, det vore logiskt eftersom samtliga hemsidor använde sig av stora röda bilder på förstasidan med texten "REA". Men om man kollar på vad forskare säger att färger får oss att känna så kanske blå hade varit en bättre färg att använda på loggan, som ska få oss att känna tillit och trygghet. Men jag förstår även tanken med att inte ha massa färger, att ha stilrent och clean. Då tycker jag nog att en svart logga är bättre.
Jag tyckte att det var intressant iallafall att alla tre webbsidor använde ett enkelt tema, och alla tre hade stora röda bilder på förstasidan med stor text om rea, så det är nog ett strategiskt tänk som ligger bakom allas webbside-teman.

Referenser
-----------------------

https://webdesign.tutsplus.com/articles/an-introduction-to-color-theory-for-web-designers--webdesign-1437
https://www.youtube.com/watch?v=fSG9PJ0d84Y
https://www.youtube.com/watch?v=gUCy5CfMocc
https://www.hemnet.se/artiklar/inredning-inspiration/2017/03/20/accentfarger-sa-lyckas-du-med-fargsattningen-hemma

Övrigt
-----------------------

Frida Lindgren
